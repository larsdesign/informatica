<!DOCTYPE HTML>

<html>
<head>
<title>BitTorrent</title>
<link rel="stylesheet" href="mijnstijl.css"> 
</head>
<body>
<div id="inhoud">
<div id="menu">
<ul>
<li><a href="index.htm">downloaden</a></li>
<li><a href="eDonkeynetwerk.htm">eDonkeynetwerk</a></li>
<li><a href="bitTorrent.htm">bitTorrent</a></li>
<li><a href="usenet.htm">usenet</a></li>
</div>
<h1>BitTorrent</h1>
 
<p>BitTorrent (van het Engels torrent, dat stortvloed betekent) is een systeem om peer-to-peer data uit te wisselen, dat gebruik maakt van een centrale locatie (de tracker) die de downloads coördineert maar zelf geen bestanden levert. Het downloaden gebeurt decentraal en bestaat uit het uitwisselen van stukken van bestanden tussen alle gebruikers die op dat moment meedoen aan het up- en downloaden. Zo'n gecoördineerde groep wordt torrent genoemd.</p>

<p>Tevens is Bittorrent de naam van de toepassing van Bram Cohen, degene die het bittorrentprotocol heeft ontworpen.</p>
<div id="lol"><img src="img/torrent1.jpg"></div>
 
<h2>Tracker</h2>
<p>Het centrale distributiepunt wordt tracker genoemd. Men wordt met de tracker verbonden zodra een torrentbestand wordt geopend door een BitTorrentclient. In dit torrentbestand staan de kenmerken van de torrent, zoals de locatie van de tracker en de omvang van het bestand of de bestanden die in de torrent worden uitgewisseld. De tracker houdt bij welke gebruikers het bestand al hebben of nog bezig zijn met de download. Diegenen die het hele bestand al hebben en alleen nog maar uploaden, worden seeders genoemd; zij die nog bezig zijn met het downloaden van het bestand heten leechers.</p>

<h2>Werking</h2>
<p>Als je begint met het downloaden van een bestand begin je vrijwel meteen om óók de stukjes die je al binnen hebt te uploaden naar andere downloaders. Op dit moment ben je een "peer" in het netwerk. De tracker zorgt ervoor dat je in contact komt met andere peers. Recentere versies van de verschillende bittorrentclients ondersteunen ook Peer Exchange. Hierbij verbindt een verbonden peer jou met andere peers. Omdat iedereen tegelijkertijd downloadt en uploadt is de snelheid niet beperkt tot de uploadsnelheid van een enkele aanbieder, maar kan in het optimale geval de som zijn van de uploadsnelheden van alle actieve aanbieders. Bij veel clients kan echter wel het aantal downloaders en de maximale uploadsnelheid worden ingesteld om te voorkomen dat de torrent een te groot deel van de capaciteit van de verbinding gebruikt.</p>
<div id="lol"><img src="img/torrent2.gif"></div>
<p>Op de harde schijf van de downloader wordt door bepaalde clients direct plaats gemaakt voor het volledige bestand en hiervan worden gaandeweg de nog ontbrekende stukjes ingevuld. Het bestand wordt hierbij verdeeld in blokken variërend van 128 kilobytes tot 4 megabytes. Zodra je het hele bestand binnen hebt, wordt men zelf ook seeder of "seed". Het wordt over het algemeen op prijs gesteld dat je dan niet meteen de torrent afsluit, maar nog een tijdje blijft seeden. Een goede vuistregel voor het seeden is dat je minstens zoveel data seedt als je zelf hebt binnengehaald (de upload/downloadratio voor de torrent is dan 1:1 of hoger). Is deze ratio te laag, doordat je veel meer downloadt dan je zelf uploadt, noemt men je een "leecher". Deze mensen hebben een negatieve invloed op de torrent doordat ze profiteren van andermans bandbreedte zonder iets terug te leveren. Bij de meeste clients kan worden ingesteld of de torrent na het uploaden van een bepaalde hoeveelheid automatisch verlaten moet worden.</p>

<h2>Clients</h2>
Bekende clients zijn:
<div id="aap">
<ul>
<li>BitComet</li>  
<li>BitLord</li>    
<li>Shareaza</li>   
<li>µTorrent</li>    
</ul>
</div>
<h2>Toepassingen</h2>
<p>BitTorrent is met name geschikt voor het verspreiden van grote bestanden of verzamelingen van bestanden (meer dan een paar honderd megabyte) waar in korte tijd grote vraag naar bestaat, zoals versies van Linuxdistributies (legaal) of rips van nieuwe dvd's of films (meestal illegaal). Door de grote bestanden en de grote vraag zou een enkele server de downloadsnelheid ernstig kunnen beperken. Een probleem kan wel zijn dat een torrent "uitsterft". Als alle "seeders" de torrent verlaten en de resterende stukken bij de "leechers" tezamen niet compleet zijn, kan niemand het hele bestand meer downloaden. Hierom is het, zoals al eerder vermeld, aan te raden na het binnenhalen nog een tijd lang in de torrent te blijven als seeder.
</p>
<p>BitTorrent is minder geschikt voor relatief kleine bestanden van maar enkele MB's, zoals losse MP3's. De mogelijke winst in snelheid gaat hier verloren door de extra coördinatie die nodig is en doordat het bestand al binnen is voordat de torrent goed op gang is gekomen. Ook voor bestanden waar weinig vraag naar is, is BitTorrent niet erg geschikt. Een kleine hoeveelheid peers en seeders betekent doorgaans een lage downloadsnelheid, en torrents kunnen uitsterven als er geen aanbieders meer zijn van de bestanden.
</p>

<h2>Websites</h2>
<p>Er bestaan vele websites waar men torrentbestanden kan zoeken en/of downloaden (trackers). Er bestaan sites die enkel zoeken op andere BitTorrentsites en er bestaan websites waar torrentbestanden kunnen worden geüpload. De inhoud van de torrentbestanden staat hier echter los van en wordt vaak door bepaalde anonieme release groups samengesteld.</p>

<p>Omdat via BitTorrent veel auteursrechtelijk beschermd materiaal wordt verspreid, richten organisaties die piraterij bestrijden hun energie op het offline halen van zulke websites. Ook al is het een feit dat de meeste Bittorrentwebsites auteursrechtelijk beschermd materiaal aanbieden, zijn er ook websites die dat niet doen. Daarnaast wordt ook materiaal via BitTorrent verspreid vanaf de website van de maker, zoals Linuxdistributies dat doen.</p>

<p>Een van de eerste websites die offline werd gehaald nadat er gerechtelijke waarschuwingen waren ontvangen, was Suprnova.org. Suprnova.org was tot het offline werd gehaald één van de meest gebruikte websites om torrentbestanden vanaf te halen. Vele duizenden torrentbestanden waren te downloaden via de tracker van deze website. Op 19 december 2004 stopte Suprnova.org en later werd duidelijk dat dit kwam omdat noch Sloncek, de eigenaar van Suprnova.org, noch andere medewerkers van de website, zin hadden om te vechten tegen de gerechtelijke waarschuwingen die ze hadden ontvangen. In oktober 2005 is Suprnova.org weer van start gegaan onder de naam "Newnova.org". In 2006 ging deze website echter alweer offline. In de zomer van 2007 raakte bekend dat het Suprnova.org domein door Sloncek aan The Pirate Bay was geschonken. Op 20 augustus 2007 kwam de nieuwe Suprnova terug online onder het beheer van de admins van The Pirate Bay.</p>

<p>Suprnova.org was echter niet de enige van zijn soort en sindsdien zijn er vele nieuwe BitTorrentwebsites en eromheen bestaande gemeenschappen ontstaan of zijn bestaande BitTorrentwebsites populairder geworden. Anno eind 2006 zijn internationaal gezien de grootste drie: isoHunt, TorrentSpy (Die sinds 24 Maart 2008 gesloten is) en The Pirate Bay. Het Zweedse Pirate Bay werd op 31 mei 2006 offline gehaald na een inval van de Zweedse politie. Na vele protesten en steunbetuigingen kwam de website snel weer online vanaf servers in Nederland en op 9 juni was de site weer volledig operationeel. Steeds meer servers worden naar landen verplaatst waar het downloaden via bittorrent niet wordt gereguleerd.</p>

<p>Daarnaast bestaan er vele websites die zich gespecialiseerd hebben in een bepaald thema. Tevens bestaan er diensten die via bijvoorbeeld RSS meerdere BitTorrentsites in de gaten houden.</p>

<p>In juni was Demonoid een paar dagen niet beschikbaar vanwege het verhuizen van de servers naar Canada. Leaseweb bezweek onder druk van BREIN, zodat het in Nederland niet meer mogelijk was om online te blijven. Vanaf 25 september 2007 was Demonoid ook weer 5 dagen offline. Het officiële bericht meldde dat de CRIA (vergelijkbaar met het Nederlandse BREIN) via een rechter een brief had gestuurd. Daarin stond dat ze tot actie overgingen als Demonoid het Canadese verkeer niet blokkeerde. Vanaf 9 november 2007 heeft Demonoid opnieuw te maken met de CRIA. CRIA heeft het bedrijf waar Demonoid zijn servers huurt gedreigd met sancties, waardoor Demonoid wederom offline is. De tracker is volgens het IRC-kanaal van Demonoid af en toe online. Er is al aangekondigd dat Demonoid weer online komt, tenzij Deimos (de oprichter van Demonoid) anders beslist.</p>

<p>Uit <a href="http://nl.wikipedia.org/wiki/BitTorrent">Wikipedia, de vrije encyclopedie</a> </p>

</div>
</body>
</html>
