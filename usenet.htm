<!DOCTYPE HTML>

<html>
<head>
<title>Usenet</title>
<link rel="stylesheet" href="mijnstijl.css"> 
</head>
<body>
<div id="inhoud">
<div id="menu">
<ul>
<li><a href="index.htm">downloaden</a></li>
<li><a href="eDonkeynetwerk.htm">eDonkeynetwerk</a></li>
<li><a href="bitTorrent.htm">bitTorrent</a></li>
<li><a href="usenet.htm">usenet</a></li>
</div>
<h1>Usenet</h1>
 
<p>Usenet (ook bekend als 'News' of 'Newsnet') is een globaal, gedecentraliseerd netwerk voor de verspreiding van tekstberichten of binaire bestanden dat van oorsprong gebruik maakt van UUCP architectuur. Tom Truscott en Jim Ellis van de Duke-universiteit hebben dit systeem (Usenet) ontwikkeld in 1979-1980. De bedoeling is dat gebruikers berichten kunnen lezen en plaatsen onderverdeeld in nieuwsgroepen. De naam Usenet is de afkorting voor Unix User Network. Usenet is net als e-mail geen onderdeel van wat men oorspronkelijk het internet noemde. Hoewel het grootste deel van het Usenetverkeer tegenwoordig via het internet loopt, kan het ook via andere netwerken bestaan.</p>

Usenet wordt gebruikt voor verschillende doeleinden:
<div id="aap">
<ul>
<li>het discussiëren over onderwerpen (dikwijls met mensen die elkaar niet kennen) </li>
<li>het stellen en beantwoorden van vragen over allerlei onderwerpen </li>
<li>het verspreiden van bestanden zoals afbeeldingen, muziek, en software (dit kan soms illegaal zijn als het copyright geschonden wordt) </li>
</ul>
</div>

<h2>BBS vs. Usenet</h2>
<p>Usenet toont vele gelijkenissen met BBS. BBS is een computersysteem dat gebruikers toelaat om verbinding te maken over een telefoonlijn (of Telnet) en gebruik maakt van een terminal programma. Hierdoor kan men data down- en uploaden, nieuwsberichten lezen en berichten uitwisselen met andere gebruikers…. Het grote verschil tussen Usenet en BBS (ook wel "forum" genoemd) is dat er geen centrale server is bij Usenet. Usenet is een gedistribueerd netwerk dat continu gegevens uitwisselt met andere servers. Usenet is tevens een van de oudste computernetwerk communicatiesystemen die nog operationeel zijn. Bijna 25 jaren voor dat er sprake was van World Wide Web, kon een select publiek (universiteiten en bedrijven) gebruik maken van het internet.</p>

<div id="lol"><img src="img/usenet1.png"></div>
<h2>Techniek</h2>
<p>De bedoeling was een soort ARPANET te ontwikkelen voor civiel gebruik. ARPANET is een systeem ontwikkeld voor Departement van Defensie van de Verenigde Staten. Hiervoor heeft het departement een bedrijf ingehuurd. Dit bedrijf is gekozen boven 140 andere. In totaal heeft het bijna een jaar geduurd voordat er een bedrijf gekozen werd. . De “gelukkige” was het bedrijf BBN. BBN staat voor Bolt Beranek and Newman. De bedoeling was dat dit bedrijf een netwerk zou uitbouwen dat is samengesteld uit een bepaalde hoeveelheid kleine computers. Deze kleine computers kregen de naam Interface Message Processor (IMP) mee. Deze IMP's deden aan Store-and-Forward packet Switching. De IMP's waren onderling verbonden met behulp van modems. Deze modems haalden een snelheid van 50kbit/sec. De communicatie tussen IMP's en computers gebeurde via een bit serial interface. Uiteindelijk hebben ze voor de DDP-516 computer gekozen voor het maken van de eerste generatie IMP’s.</p>

<p>In technische zin bestaat Usenet uit een verzameling protocollen en formaten voor het opslaan en verspreiden van berichten. Berichten worden verspreid via een netwerk van duizenden servers overal ter wereld. Usenet was een van de eerste peer-to-peertoepassingen.</p>

<p>Berichten (die op Usenet postings heten) worden tegenwoordig vooral uitgewisseld met het NNTP-protocol. Soms wordt ook nog het oudere UUCP-protocol gebruikt, maar dit is inmiddels bijna verdwenen. Usenet is niet netwerkafhankelijk om bereikt te worden.</p>


<h2>Usenix</h2>
<p>Usenet is ontwikkeld in de University of North Carolina. Waarom dat ze de naam Usenet hebben gekozen is om de aandacht te trekken van de organisatie USENIX. Usenix associatie is een Advanced Computing Technical Association. Het is ontstaan in 1975 onder de naam Unix Users Group. Het focust zich voornamelijk op de ontwikkeling van Unix systemen of gelijkaardige systemen. Het is een gerespecteerde groep van mensen bestaand uit ontwikkelaars, onderzoekers en gebruikers van besturing systemen.</p>


<h2>Nieuwsgroepen</h2>
<p>Artikelen die gebruikers posten op Usenet zijn georganiseerd in onderwerpcategorieën genaamd nieuwsgroepen. Deze nieuwsgroepen zijn op hun beurt hiërarchisch ingedeeld. In de meeste nieuwsgroepen is een artikel een reactie op andere artikelen. Usenet werkt met threads en subthreads, zoals ook de hedendaagse forums gebruiken.</p>
<div id="lol"><img src="img/usenet2.gif"></div>
<p>Het meest bekend is de "Big-8" die de volgende acht hiërarchieën omvat: comp, humanities, misc, news, rec, sci, soc en talk. Verder is er de alt-hiërarchie, waarin eenieder groepen kan aanmaken, daarom is de structuur van alt.* tamelijk chaotisch.</p>

<p>Verschillende landen hebben hun eigen hiërarchie. In Nederland is er de nl-hiërarchie welke beheerd wordt door de nl-admin. In België bestaat er de be-hiërarchie.</p>

<h2>Werking</h2>
<p>Wanneer een gebruiker een artikel gaat plaatsen op een bepaalde server, dan zou dit logischerwijs alleen maar hierop terug te vinden zijn, maar dit is niet zo. Deze server is gekoppeld met vele andere servers. Er is constante data wisseling tussen alle servers. Normaal gezien als alles vlot verloopt zou elke server dit artikel moeten bezitten. Dit is echter niet zo, als men weet dat sommige servers vroeger slechts één of twee connectie per dag hadden. Eveneens was de snelheid in de vroegere jaren wat trager.</p>


<h2>Gebruik</h2>
<p>Traditioneel leest men nieuwsgroepen via een newsreader (ook nieuwslezer genoemd) en men krijgt meestal toegang tot Usenet via een nieuwsserver (ook wel newsserver genoemd). Meestal zijn die van de Internet Service Provider waarop de betreffende gebruiker geabonneerd is, maar er zijn ook enkele openbare nieuwsservers.</p>

<h2>Binaire nieuwsgroepen</h2>
<p>Nieuwsgroepen worden steeds meer gebruikt voor het verspreiden van binaire bestanden, ook al is dat niet de oorspronkelijke bedoeling van nieuwsgroepen.
</p>
<p>Die populariteit wordt onder meer veroorzaakt doordat bestanden van usenet door een onbeperkt aantal gebruikers kunnen worden gedownload waarbij de downloadsnelheid slechts afhankelijk is van de bandbreedte van de internetverbinding en usenetserver van de downloader. Dit in tegenstelling tot Peer-to-peer (P2P) uitwisselingsnetwerken waarbij de downloadsnelheid wordt gelimiteerd door de uploadsnelheid van de gebruikers die het bestand delen. Een ander voordeel is dat voor het downloaden van nieuwsgroepen niet is vereist dat ook wordt geüpload, hetgeen bij de meeste P2P netwerken wel het geval is.
</p>
<p>Omdat nieuwsgroepen oorspronkelijk bedoeld zijn voor het verspreiden van tekstberichten, zijn er een aantal beperkingen aan het verspreiden van binaire bestanden via nieuwsgroepen:</p>

<p>Op nieuwsgroepen kunnen alleen tekstbestanden worden geplaatst en geen binaire bestanden. Binaire bestanden moeten daarom door de uploader eerst worden omgezet in tekst (het zogenaamde "encoderen"). De tekstbestanden worden vervolgens geüpload naar de nieuwsgroep. De downloader dient de gedownloade tekstbestanden ten slotte om te zetten naar het oorspronkelijke binaire formaat (het zogenaamde "decoderen"). Encoderen en decoderen kan op verschillende manieren. Vroeger werden meestal de technieken Uuencode en Base64 gebruikt. Het nadeel van deze technieken was dat de bestandsgrootte van het tekstbestand tot 30% groter was dan het oorspronkelijke binaire bestand. Deze overhead zorgt voor een langere downloadtijd. Tegenwoordig wordt meestal de techniek yEnc gebruikt, die een minimale overhead oplevert. </p>
<p>De maximale bestandsgrootte van een tekstbestand op een nieuwsgroep is beperkt. Als het tekstbestand te groot is, dan wordt het bestand niet geaccepteerd door de server. Een binair bestand is vaak veel groter dan deze maximale bestandsgrootte. Deze beperking kan worden omzeild door het binaire bestand op te splitsen in meerdere kleine (tekst)bestanden. </p>
<p>Binaire newsreaders zijn gespecialiseerd in het downloaden van binaire bestanden. Deze binaire newsreaders automatiseren het decoderen van de gedownloade tekstbestanden en het combineren van de gedecodeerde bestanden naar het oorspronkelijke binaire bestand.
</p>

<h2>Community's</h2>
<p>Om mensen te helpen te vinden wat ze zoeken om te downloaden (uit de newsgroepen) zijn er een aantal fora opgericht. Men kan hierbij (na registratie) software, muziek, games en films op aanmelden waarna anderen het via het zogenoemde nzb bestand met een newsreader kunnen downloaden.</p>

<p>Enkele voorbeelden van zo'n Nederlandse community's zijn: FTD, FTN, BNI-Online, Cobrateam, x2l etc. etc.
</p>
<p>Uit <a href="http://nl.wikipedia.org/wiki/Usenet">Wikipedia, de vrije encyclopedie</a> </p>
</div>
</body>
</html>
